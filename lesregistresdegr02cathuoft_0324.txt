788 REGISTRES D’ALEXANDRE 1v

ejusque prelatos ac proceros gerimuS, sic nos circa ea
que ipsius regni profectum, ac eorundem prelatorum
et procerum honorem respiciunt, redditjugi meditatione
vigiles et indefessa sollicitudine sic intentos, ut nec
torpeamus in hiis alicujus negligentie sompno, nec
quantecunque attentionis studio fatigemur, quin immo
inter alia que nobis consideranda imminent, et cogita-
tione circa hec versemur sedula et quo diligentius pen-
samus in eis eo accendamur ferventius erga ipsa, ma-
ximo namque desiderio predictorum prelatorum et
procerum quietem appetimus, omnique salubrem et
prosperum regni prefati statum affectione zelamur;
et licet ad diversa et ardua ex apostolatus officio
variis profundisque cogitationibus intendamus assidue,
istorum tamen considerationi eo attentius imminemus
quo affectu majori angimur circa illa pro quibus etiam
a pensatione subducimur aliorum.

Verum quia intelleximus quod, instigante humani
generis inimico, gravis inter quosdam ex ipsis
prelatis ex parte una, et nonnullos barones ejusdem
regni, ex altera, quod dolentes referimus, discordia est
exorta, curn et dicti prelati quedam indebita et injusta
petere ab ipsis baronibus, iidemque barones predictis
prelatis super quampluribus articulis valde molesti
et injuriosi esse dicantur, nos toto mentis cupientes
affectu ut dissidii fornes extinguatur in eis, scandali

tollatur occasio ac omnis discordie materia penitus ex-
tirpetur, quatenus dilectionis et pacis contenti nexibus,

in se ipsis suavem et salubrem pacis fructum in propriis
degustent commodis, et ad alios ipsius dulcedinem ef-
fundant laudabiliter per exemplum, habito super hiis
fratrum nostrorum cum multa deliberatione consilio,
volumus et fraternitati tue per apostolica scripta districte
precipiendo mandamus quatinus illos prelatos, qui
hujusmodi controversiam curn predictis baronibus
habere noscuntur, ad aliquem communem locum, ubi
melius tibi videbitur expedire, auctoritate nostra
convocare, certumque ipsis diem quo personaliter in
eodem loco conveniant assignare procures, requirens
ex parte nostra carissimum in Christo filium nostrum
illustrem regern Francie, pacis et Justitie zelatorem, ut
omnibus illis baronibus, quos hujusmodi contingit
negotium, districte precipiat ut similiter ad predictum
locum eodem die personaliter studeant convenire.
Postquam vero tam prelati quam barones predicti ad
locum convenerint quem ad hoc duxeris deputandum,
tu, in cujus labiis infusam esse credimus celitus gratiam,
ut scias necessarium proferre sermonem ternpore oportuno
et quiex dono celesti nosti specialiter discordiarum era-
dicare zizania1m] et serere semen pacis, mutuisque offen-

sionibus provocatos congruis exhortationibus et iuduc-
tionibus salubribus complacare, tractes inter eos
de pace ac concordia diligenter, omnem ad hoc, ut ami-
cabilis inter eos compositio intercedat, efficacem opem
et operam adhibendo, ita quod per tue diligentie stu-
dium, gratia cooperante divina, prout depulsis odiis
objectisque rancoribus, pate[a]ntur eorum mentes.
concilientur corda, serenentur pectora, et voluntates
unanimiter socientur, tuque crescas exinde meritis

apud Deum, penes nos gratia, et apud homines clara
fama.

Si vero, quod absit, pax inter eos, tua mediante soni-
citudine non poterit provenire, nos sperantes ac etiam
intendentes quod ex tua circa prelatos, et regia erga
barones ipsos coertione, discordantia eorundem pre·
latorum et baronum corda necessitate laudabili reconci-
lientur et reducantur ad pacem, volumus ut prelatos
ipsos, quod ab omnibus que injuste ac indebite a pre-
dictis baronibus eos petere tibi constiterit, omnino
desistant, auctoritate nostra, remoto cujuslibet appel-
lationis impedimento, compellens, non obstante si
ipsis vel ipsorum alicui a Sede Apostolica sit indultum
quod interdici, suspendi vel excommunicari, quodque
extra suas dioceses aut alia certa loca evocari non
possint per litteras apostolicas plenam et expressam
non facientes de indulto hujusmodi mentionem, et
constitutione de duabus dietis edita in concilio generali,
regem requiras eundern ut predictos barones ab omnibus
eorundem prelatorum vexationibus, injuriis et moles-
tiis, quantum ad eum pertinet, tradita sibi a Domino
potestate compescat, ita quod, spiritualis et temporalis
potestate gladii partium motus illicitos et indebitos
coercente, pax et concordia inter eos, auctore Domino,
necessario reformetur. Taliter igitur preceptum et man-
datum super hoc apostolicum studeas adimplere, ut
de prompta possis devotione non immerito commendari.
Dat. Viterbii, idibus aprilis, anno quarto. »

2525 Viterbe, 28 mars 1258.

Episcopo Tornaoensi, ne defendat quominus bi-
gami et viduarum mariti, clericalem deferentes ton-
suram, statutis villae Brugensis sth'aceant oneribusque
contribuant. (REG. 25, f. 134, an. IV, c. 100;
Ronemneno, t. 111, n⁰ 477.)

« ..‚ episcopo Tornacensi. Ex parte dilectorum fi-
liorum scabinorum et universitatis ville Brugensis.
tue diocesis, fuit propositum coram nobis quod nonnulli

 

„a -Λ.Α.-.ι,.ι.-..“-ᾼ- Α- Α Δ. Δ

